---
category: news
lang: th
title: " “กู้ไม่ผ่าน” เป็นเพราะอะไร?"
slug: debt-money-loan
description: ไม่ว่าจะเป็นมือใหม่เริ่มคิดจะกู้สินเชื่อหรือผู้ที่อยากจะขอกู้สินเชื่อเพิ่มคงมีความกังวลใจว่า
  ถ้าขอยื่นกู้สินเชื่อแล้วจะได้รับการอนุมัติไหม??
  ซึ่งเป็นความกังวลใจให้กับผู้ขอยื่นกู้
  และอาจทำให้แผนในอนาคตที่วางไว้ล่าช้าไปหรือพบกับปัญหาได้
date: 2025-01-09T03:22:50.489Z
cover: ../../../images/1.jpg
---
#### “กู้ไม่ผ่าน” เป็นเพราะอะไร?

ไม่ว่าจะเป็นมือใหม่เริ่มคิดจะกู้สินเชื่อหรือผู้ที่อยากจะขอกู้สินเชื่อเพิ่มคงมีความกังวลใจว่า ถ้าขอยื่นกู้สินเชื่อแล้วจะได้รับการอนุมัติไหม?? ซึ่งเป็นความกังวลใจให้กับผู้ขอยื่นกู้ และอาจทำให้แผนในอนาคตที่วางไว้ล่าช้าไปหรือพบกับปัญหาได้

##### การขอสินเชื่อไม่ผ่านมีปัจจุยอยู่ 5 ข้อ คือ

![loan](../../../images/468402521_558941766887841_5737659577103465098_n.jpg "กู้ไม่ผ่าน")

1. ### มีปัญหาด้านเครดิตอยู่แล้ว

   ประวัติการชำระหนี้ไม่ได้ เช่น มีประวัติชำระหนี้ไม่ตรงเวลา ผิดชำระหนี้บ่อยครั้ง ซึ่งข้อมูลพวกนี้จะถูกบันทึกไว้ในเครดิตบูโรและในประวัติการชำระสินเชื่อของสถาบันการเงิน ซึ่งหากมีประวัติไม่ดีแบบนี้ ทำให้ยากต่อการขออนุมัติ

เป็นบัญชีหนี้เสีย เคยมีการค้างชำระหนี้เกิน 90 วัน ซึ่งกระทบต่อความน่าเชื่อถือของผู้กู้มาก เพราะสถาบันการเงินมองว่ามีความเสี่ยงสูงในการปล่อยสินเชื่อ จึงไม่กล้าปล่อยให้

2. ### ปัญหาด้านรายได้และอาชีพ

   รายได้ไม่ถึงเกณฑ์ เป็นหนึ่งปัจจัยที่สถาบันการเงินใช้ประเมินความสามารถในการชำระหนี้ของผู้กู้ หากมีรายได้ต่ำกว่าที่กำหนด สถาบันการเงินอาจพิจารณาว่ามีความเสี่ยงที่จะไม่สามารถผ่อนชำระหนี้ได้ตามกำหนด

อาชีพที่ทำอยู่มีรายได้ไม่แน่นอนและไม่สม่ำเสมอ สถาบันการเงินให้ความสำคัญกับความมั่นคงทางรายได้ ซึ่งเกี่ยวเนื่องกับความสามารถในการชำระหนี้ ผู้ประกอบอาชีพอิสระหรืออาชีพที่มีรายได้ไม่แน่นอน ต้องเตรียมเอกสารเพิ่มเติม เช่น หนังสือรับรองหักภาษี ณ ที่จ่าย หรือหลักฐานการเสียภาษี เพื่อยืนยันแห่งที่มาของรายได้

อายุน้อยกว่าเกณฑ์ที่กำหนด สถาบันการเงินแต่ละที่จะมีกำหนดอายุงานของผู้ยื่นกู้ ผู้กู้ที่เพิ่งเริ่มงานจำเป็นต้องรอให้ถึงกำหนด จึงจะมีสิทธิ์ขอสินเชื่อได้

3. ### ภาระหนี้สินเดิมสูงกว่าที่สถาบันการเงินกำหนด

   สถาบันการเงินจะพิจารณาภาระหนี้สินที่มีอยู่ของผู้กู้ประกอบด้วย โดยส่วนใหญ่พิจารณาจากอัตราส่วนหนี้สินต่อรายได้ ซึ่งเป็นตัวชี้ว่าผู้กู้มีรายได้เพียงพอต่อการผ่อนชำระหนี้สินหรือไม่
4. ### เอกสารไม่ครบถ้วนหรือข้อมูลไม่ถูกต้อง

   เอกสารสำคัญที่ต้องยื่นในการขอกู้สินเชื่อจะต้องครบถ้วนและถูกต้อง เพื่อให้สถาบันการเงินตรวจสอบรายได้และความสามารถในการผ่อนชำระของผู้กู้ หากเอกสารไม่ครบหรือข้อมูลไม่ตรงตามเงื่อนไขก็อาจถูกปฏิเสะการขอสินเชื่อได้
5. ### ปัญหาอื่นๆ เช่น

   ผู้ค้ำประกันมีประวัติการเงินไม่ดี หรือมีคดีความเกี่ยวกับการเงิน ตัวอย่างนี้ก็ส่งผลต่อการพิจารณาการให้สินเชื่อของสถาบันการเงินด้วย

สิทธิประโยชน์สำหรับลูกค้า บริหารสินทรัพย์ตงฮั้ว ติดต่อปรึกษา หรือรับส่วนลดพิเศษปิดบัญชี ได้ที่ LINE Official Account: <https://lin.ee/38M2xnN>

\#บริหารสินทรัพย์ตงฮั้ว #แก้หนี้ #เคลียร์หนี้ #ปรึกษาปัญหาหนี้เสีย